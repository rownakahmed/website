<html>

<head>
<title>ভুতুরে গাড়ি || Ghost story</title>
</head>

<body>

<h1><b><u>ভুতুরে গাড়ি:</u></b></h1>
<p>রোহানের আজ অফিসে কাজ করতে করতে অনেক দেরি হয়ে গেল। কাজ শেষে যখন সে বের হতে যাবে এমন সময়  এক বিকট চিৎকার শুনতে পেল। চিৎকারটা এমন ছিল যেন কেউ অনেক তীব্র ব্যাথায় চিৎকার করছে। মনে হচ্ছে কেউ যেন বিপদে পড়েছে এবং তার অতি দ্রুত সাহায্যের দরকার। রোহান আর থাকতে পারল না। কে সে এবং ঐ ব্যাক্তির সাথে কি ঘটেছে তা দেখতে নিচে নেমে গেল। কিন্তু যে জায়গা থেকে চিৎকার শুনতে পেয়েছিল সেখানে সে কিছুই পায়নি। সে বেশ অবাক হল।<br><br>
-আশ্চর্য! সে ব্যাক্তির কোনো চিহ্নও নেই।<br><br>
রোহান তার নাগালের প্রত্যেকটা সম্ভাব্য জায়গা খুজে দেখল, কিন্তু কিছুই পেল না। একটু সামনেই একটা ঘন জঙ্গলের মতো আছে। রোহান সেদিকে এগিয়ে গেল। কিন্তু সেখানেও কাউকে দেখতে পেল না। এমনিও ঐ জায়গাটা ভালো না। তার ওপর সে একা। তার দ্রুত এখান থেকে চলে যাওয়া উচিত এই ভেবে যখন সে যেতে যাবে, এমন সময় সে একটু দুরে একটি গাড়ি দেখতে পেল। গাড়িটি তার কাছে খুব চেনা চেনা মনে হল। তাই রোহান আস্তে আস্তে সেই গাড়িটির দিকে এগিয়ে যেতে লাগল। হঠাৎ তার মনে হল,<br><br>
-আরে! এটা তো আরিয়ানের গাড়ি। এই সময় সে জঙ্গলে কি করছে?<br><br>
রোহান কৌতূহলী হলে উঠল,<br><br>
-হয়তো আরিয়ান গাড়িতেই আছে।<br><br>
এই ভেবে সে গাড়ির দিকে এগিয়ে যেতে লাগল। কিন্তু যখর রোহান গাড়ির কাছাকাছি গেল, গাড়িটি হঠাৎ স্টার্ট নিল। আরিয়ান তার গাড়িটি সর্বোচ্চ গতিতে ছুটাল। রোহান কিছুই বুঝতে পারল না। সে ভাবল হয়তো আরিয়ানের তাড়া ছিল বা হতে পারে আরিয়ান রোহানকে খেয়াল করেনি। তাই সে বিষয়টি নিশ্চিত করার জন্য আরিয়ানকে ফোন করল। কিন্তু রোহান এটা শুনে অনেক অবাক হল যে, আরিয়ান অফিস থেকে অনেক আগেই বাসায় ফিরেছে। আর সে এখন ঘুমাচ্ছে। আরিয়ানের স্ত্রী ন্যানসি ফোনটি ধরেছিল। সে রোহানকে এ খবরটি জানায়। রোহান ভাবল হয়তো তারই ভুল হয়েছে, গাড়িটি আরিয়ানের মনে করে। তাই সে আর গাড়িটি নিয়ে ভাবল না। সে নিজের বাড়ির দিকে রওয়ানা হল। কিন্তু অন্যদিকে, ন্যানসি রোহানের কথাগুলো শুনে অনেক দুশ্চিন্তায় ছিল। কেননা, গাড়িটা সেকেন্ডহ্যান্ড। যে গাড়িটা বিক্রি করেছে তার অনেক তাড়া ছিল এবং খুব স্বস্তায় গাড়িটা ছেড়েছে। সে নাকি একটা জরুরি কাজে দেশের বাইরে যাচ্ছিল। তাই সে ব্যাপারটা নিশ্চিত করার জন্য আরিয়ানকে জাগিয়ে তুলল। ন্যানসি আরিয়ানকে বলল, গ্যারেজে একটু ফোন করে খোঁজ নিতে। গাড়িটি খুব একটা ভালো অবস্থায় ছিল না। তাই সেটা রোমতের জন্য গ্যারেজে দেওয়া হয়েছিল। হয়তো কেউ গাড়িটার অপব্যবহার করছে। তাই ন্যানসি আরিয়ানকে বলল,<br><br>
-গ্যারেজে ফোন দিয়ে খবর নাও। গাড়িটা ঠিক ঠাক আছে কিনা।<br><br>
আরিয়ান বলল,<br><br>
-ওরকম শত শত গাড়ি আছে, যার রঙ-বৈশিষ্ট্য একই রকম। অত না ভেবে শুয়ে পড়।<br><br>
ন্যানসিও ভাবল, হয়তো আরিয়ান ঠিকই বলেছে। তাই সেও এ বিষয় নিয়ে আর ভাবল না এবং ঘুমিয়ে পড়ল।<br><br>
যদিও আরিয়ান ন্যানসিকে গাড়িটি নিয়ে আর ভাবতে না করেছিল, তবুও তার মনটা কেমন জানি খুট খুট করছিল। তাই পরদিন সে গাড়ির খবর নিতে গ্যারেজে গেল। কিন্তু সেখানে গিয়ে সে যে খবরটি পেল, তাতে সে অনেক খুশি হয়ে গেল। গাড়িটির মেরামত কাজ শেষ হয়ে গেছে। আরিয়ান চাইলে এখনি গাড়িটি বড়িতে নিয়ে যেতে পারবে। এটা তাদের স্বপ্নের গাড়ি। তারা মধ্যবিত্ত পরিবার। এরকম একটা গাড়ি স্বস্তায় পাওয়াটা আসলেই একটা ভাগ্যের ব্যাপার। গাড়িটি নিয়ে তাদের দিনকাল বেশ ভালোই যাচ্ছিল। কিন্তু পরে তারা গাড়িটি নিয়ে বেশ সমস্যায় পড়ে। ব্যাপারটা ছিল এরকম, মাঝে মাঝেই গাড়িটি রহস্যজনকভাবে তাদের গ্যারেজ থেকে উদাও হয়ে যেত। যেন কেউ অসৎ উদ্দেশ্যে গাড়িটি নিয়ে যেত। কাজ শেষে আবার গ্যারেজেই রেখে যেত। আরিয়ান বুঝতে পারছে না, কেন এমন হচ্ছে। কে-ই বা তার গাড়ি নিয়ে যায়। তাই সে তার গ্যারেজে ক্যামেরা লাগায়। কিন্তু সে ক্যামেরায় কাউকেই দেখতে পায় না। এভাবে বেশ কয়েকদিন কেটে গেল। কিন্তু একদিন আরিয়ানদের বাসায় পুলিশ আসল। তারা একটি হত্যাকান্ডের জন্য আরিয়ানকে এই অপরাধের অপরাধী বলে সন্দেহ করছে। কেননা, আরিয়ানের গাড়ি অপরাধস্থলে দেখা গেছে। পুলিশ জানায়, আরিয়ান নাকি একজন বড় কম্পানির কর্মচারীকে গাড়ি চাপা দিয়ে হত্যা করেছে। এই হত্যাকান্ড সেদিন ঘটেছিল যেদিন, রোহান আরিয়ানের গাড়ি জঙ্গলে দেখেছিল। আরিয়ান পুলিশদের জানাল এইদিন গাড়িটি মেরামতের জন্য গ্যারেজে ছিল এবং সে তার প্রমাণ দেখায়। পুলিশ এটা দেখে অবাক হল। তার মানে ঐ গ্যারেজের কেউ গাড়িটির অপব্যবহার করে থাকতে পারে। তারা এই ব্যাপারে গ্যারেজে গিয়ে খোজ করবে। পুলিশ সেখান থেকে চলে যাওয়ার পরপরই আরেকটি গাড়ি আসে আরিয়ানদের বাসার সামনে। গাড়ির ভেতর থেকে একজন তাকিয়ে থাকে আরিয়ানের গাড়ির দিকে। একটু অবাক হয় সে। তারপর সেখান থেকে চলে যায়।<br><br>
সেই রাতে যখন আরিয়ানরা ঘুমিয়ে পড়ল ঠিক এই সময় সেই লোকটি ধীরে ধীরে আরিয়ানের গাড়ির দিকে এগিয়ে এল। সে খেয়াল করল গাড়িটি গ্যারেজের বাইরেই পার্ক করা। কোনো কারণে গাড়িটি হয়তো গ্যারেজে রাখা হয়নি। তবে তার কাজ সহজ হয়ে গেল। সে গাড়ির কাছে গিয়ে দেখল গাড়ির দরজাগুলো লক করা নেই। সে বেশ অবাক হল। তারপর সে গাড়ির ভিতর প্রবেশ করল, কোনো তথ্য বা প্রমাণ পাওয়া যায় কিনা। কিন্তু গাড়ির ভিতর ঢুকতেই গাড়ির দরজা নিজে নিজে লক হয়ে গেল। তারপর গাড়িটি নিজে নিজে চলতে শুরু করল। রওয়ানা দিল জঙ্গলের দিকে। গাড়িটি লোকটিকে সিট দিয়ে আঘাত করতে লাগল। লোকটি বুঝতে পারল গাড়িতে কিছু সমস্যা আছে। এটি কোনো সাধারণ গাড়ি নয়। গাড়িটি ভুতুরে এবং তার কারণটি সে জানে। লোকটি নিজেকে সামলে নিয়ে বলল,<br><br>
-আমি জানি, আমরা আপনার এবং আপনার পরিবারের ওপর খুব অন্যায় করেছি। দয়া করে আমাকে মাফ করুন। দয়া করে আমাকে ছেড়ে দিন। আপনি যা বলবেন আমি করব। আমি আপনাকে আপনার খুনিদের কাছে নিয়ে যেতে পারি। আপনি আপনার প্রতিশোধ নিতে পারবেন। কিন্তু আমাকে মাফ করে দিন।<br><br>
লোকটি অবশ্য ঠিকই ভেবেছিল। গাড়িটি ভুতুরে এবং এটি কোনো কারণে এর প্রতিশোধ নিচ্ছে। ঠিক এই সময় গাড়ি থেকে একটি স্পষ্ট কণ্ঠ্য শোনা গেল,<br><br>
বেশ! তবে তাই হোক। তুমি আমাক আমার খুনিদের বাড়িতে নিয়ে যাও। তাদেরকে আমার কাছে ডেকে আন। তা যদি না কর, তোমাকেও আমি মেরে ফেলব।<br><br>
লোকটি শর্ত মোতাবেক গাড়িটিকে তার খুনিদের বাড়িতে নিয়ে গেল। প্রথমে তারা গেল গৌতমের বাড়িতে। এর পাশাপাশি বাকি খুনিরা কোথায় আছে তাও বলে দেয়। লোকটি গৌতমকে বাড়ির বাইরে আসতে বলল। যেই গৌতম ঘর থেকে বের হল, গাড়িটি দ্রুতগতিতে তাকে ধাক্কা দিল। সে ছিটকে পড়ে মাথায় আঘাত পেল। ধীরে ধীরে তার দেহ নিথর হয়ে গেল। গাড়িটির দরজার লক খুলে গেল। লোকটি গাড়ি থেকে বের হয়ে দৌঁড়ে চলে গেল। তবে এটাই শেষ নয়। আসল খেলা কেবল শুরু হল।<br><br>
এরপর আরও ২জন মারা যায় একইভাবে। আর প্রতিবার ঘটনাস্থলে স্থানীয়রা আরিয়ানের গাড়িটি দেখতে পায়।<br><br>
এর কিছুদিন পর পুলিশ আবার আরিয়ানদের বাসায় যায়। কিন্তু আরিয়ান তাদের জানায় যে, খুনের দিনগুলো সে দেশে ছিল না। অফিসের কাজে সে দেশের বাইরে ছিল। পুলিশ অফিসার কিছুক্ষণ সন্দেহের দৃষ্টিতে আরিয়ানের দিকে তাকিয়ে থাকে। তারপর সেখান থেকে চলে যায়। এর কিছুক্ষণ পর আরিয়ানের বাড়িতে একজন লোক আসে। এটি সেই লোকটি যে আরিয়ানের গাড়িতে আটকে গিয়েছিল। আরিয়ান বাড়ির বাইরেই দাড়িয়ে ছিল। লৈাকটি আরিয়ানকে বলল,<br><br>
-হ্যালো! আরিয়ান। আমি একজন স্পিরিচুয়ালিষ্ট। হয়তো আমি আপনাকে এই ব্যাপারে সাহায্য করতে পারি।</p>

</body>
</html>